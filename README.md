# smart_robotic_wc
Η ΣΕΛΙΔΑ ΑΥΤΗ ΦΙΛΟΞΕΝΕΙ-ΠΑΡΟΥΣΙΑΖΕΙ ΕΡΓΟ ΠΟΥ ΘΑ ΥΛΟΠΟΙΗΘΕΙ ΣΤΟ ΠΛΑΙΣΙΟ ΤΟΥ ΔΙΑΓΩΝΙΣΜΟΥ ΑΝΟΙΧΤΩΝ ΤΕΧΟΛΟΓΙΩΝ ΣΤΗΝ ΕΚΠΑΙΔΕΥΣΗ

ΔΗΜΟΤΙΚΟ ΣΧΟΛΕΙΟ ΑΓΙΑΣ ΜΑΡΙΝΑΣ ΝΕΑΣ ΜΑΚΡΗΣ

ΟΝΟΜΑ ΟΜΑΔΑΣ: ROBOTICSteaM

ΣΧΕΔΙΑΣΗ ΚΑΙ ΔΗΜΙΟΥΡΓΙΑ ΕΞΥΠΝΟΥ ΧΩΡΟΥ WC

Το έργο αποσκοπεί στην σχεδίαση – κατασκευή και λειτουργία ενός χώρου WC που θα πληρεί όλες τις προϋποθέσεις λειτουργίας που απαιτούνται πλέον στην σύγχρονη εποχή που ζούμε. Οι απαιτήσεις αυτές σχετίζονται με την ανάγκη για την:

•	Εξασφάλιση κατά το μέγιστο δυνατό καλύτερων συνθηκών ατομικής & δημόσιας υγιεινής – προστασίας και ασφάλειας.
•	Δημιουργία ενός βιώσιμου χώρου του οποίου η χρήση θα απαιτεί την ελάχιστη κατά το δυνατό κατανάλωση ενέργειας και θα συμβάλει στην εξοικονόμηση αυτής. 
•	Αποδοτικότερη διαχείριση και εξοικονόμηση των υδάτινων πόρων και την αποφυγή κατασπατάλησης αυτών ειδικότερα σε χώρους  δημόσιας χρήσης.
•	Δυνατότητα απομακρυσμένης εποπτείας και συντήρησης του χώρου, πχ από το προσωπικό καθαριότητας.

 Το έργο θα αναπτυχθεί με την αποτύπωση - κατασκευή μιας μικρογραφίας ενός χώρου WC στην οποία θα έχουν προσαρτηθεί ικανός αριθμός απαιτούμενων ηλεκτρονικών εξαρτημάτων (αισθητήρων, ανιχνευτών κίνησης ρελέ, LED οπτικής σήμανσης, μοτέρ, μικροελεγκτών - καρτών επέκτασης κτλ) ώστε η λειτουργία του να προσομοιάζει κατά το βέλτιστο δυνατό τη λειτουργία του χώρου στις πραγματικές του διαστάσεις με παράλληλη  εκπλήρωση των προκαθορισμένων στόχων. 
Επιπλέον θα δίνεται η δυνατότητα απομακρυσμένης διαχείρισης και εποπτείας του χώρου ώστε να είναι δυνατή η άμεση παρέμβαση σε περίπτωση τεχνικών προβλημάτων και συντήρησης.

Πιο συγκεκριμένα το έργο θα περιλαμβάνει:
•	Αυτόματο άνοιγμα – κλείσιμο θύρας του χώρου με χρήση αισθητήρων παρουσίας.
•	Αυτόματη ενεργοποίηση – απενεργοποίηση τρεχούμενου νερού σε νιπτήρα με τη χρήση αισθητήρων.
•	Αυτόματη ενεργοποίηση – απενεργοποίηση φωτισμού, εξαερισμού χώρου με την χρήση αισθητήρων κίνησης και παρουσίας.
•	Αυτόματη οπτική εξωτερική σήμανση (με τη χρήση LED) κατειλημμένου ή ελεύθερου χώρου προς χρήση.
•	Αυτόματη οπτική εξωτερική σήμανση (με τη χρήση LED) έλλειψης χαρτομάντηλων  στο χώρο.
•	Απομακρυσμένη εποπτεία της κατάστασης του χώρου(κατειλημμένος – ελεύθερος -  έλλειψη χαρτομάντηλων), ώστε να υπάρξει μέριμνα για την αναπλήρωση των απαιτούμενων βασικών ειδών ατομικής υγιεινής. Η παραπάνω λειτουργία επιτυγχάνεται με την ραδιοσύζευξη δυο ή περισσοτέρων μικροεπεξεργαστών micro bit.



https://github.com/inforobotics/smart_robotic_wc.git
ΕΚΠΑΙΔΕΥΤΙΚΟΙ ΣΤΟΧΟΙ ΤΟΥ ΕΡΓΟΥ
•	 Να αναγνωρίζουν και να αναλύουν προβλήματα σε επιμέρους απλούστερα κατά τη διάρκεια της κατασκευής και του προγραμματισμού.

•	Να επιζητούν την βέλτιστη λύση ενός προβλήματος μέσα από την ανάλυση του και τις συνεχείς δοκιμές και βελτιώσεις

•	Εργάζονται για την ανάπτυξη και την εφαρμογή λύσεων, βελτιώνοντας τις δεξιότητες τους στην επίλυση σύνθετων προβλημάτων.


•	Καλλιέργεια Κριτικής Σκέψης και Επίλυσης Προβλημάτων
•	Ανάπτυξη Τεχνικών Δεξιοτήτων
•	Κατανόηση των βασικών αρχών της ηλεκτρονικής, των κυκλωμάτων και της μηχανικής, εφαρμόζοντάς τες σε πραγματικά έργα.
•	Χρήση ανοιχτών τεχνολογιών και αξιοποίησή  ελεύθερων διαθέσιμών εργαλείων και δεδομένων
•	Μαθαίνουν να χρησιμοποιούν ανοιχτές τεχνολογίες ρομποτικών συστημάτων και πλατφόρμας προγραμματισμού (Μicrobit – Μakecode) 

•	 Να αναπτύσσουν κώδικα για αυτοματισμούς και αισθητήρες.
•	Να συλλέγουν δεδομένα από αισθητήρες και να τα αξιοποιούν για την υλοποίηση αυτοματισμών.
•	Να  ευαισθητοποιηθούν σε θέματα  εξοικονόμησης υδάτινων πόρων και ενέργειας.
•	Να εργάζονται σε ομάδες (ομαδοσυνεργατική μάθηση).
•	Ανάπτυξη δημιουργικότητας και καινοτομίας
•	Να εξηγούν την σπουδαιότητα που έχει η τήρηση βασικών κανόνων υγιεινής σε κοινόχρηστους χώρους.
•	Να εφαρμόζουν βασικούς κανόνες υγιεινής σε κοινόχρηστους χώρους






